<table><tr><td>HAFTALIK PLAN</td><td>KONU BAŞLIKLARI</td><td>SÜRE</td><td>EĞİTİM YÖNTEMİ</td><td>AÇIKLAMA</td></tr><tr><td>1. TEORİK ALT YAPI VE MODELLER</td><td>Üretken Yapay Zeka vs Klasik Yapay Zeka</td><td>6 SAAT</td><td>YÜZ YÜZE</td><td>Bu modülde öğrenciler üretken yapay zeka teknolojilerinin temelinde yer alan kuramsal model ve mimarileri tanır. Matematiksel/soyut anlatımlara girilmeden bu modeller benzetmeler yoluyla ele alınır. Daha sonra halihazırda en sık kullanılan üretken yapay zeka modelleri incelenir. Spesifik bir yazılım ürününün geliştirilmesi esnasına hangi kriterlere göre model seçimi yapılması gerektiği ve modellerin birbirlerine göre avantaj/dezavantajları tartışılır. İlerleyen zamanlarda modellere ilişkin gelişmeleri takip etmek için faydalanılabilecek kaynaklar paylaşılır.</td></tr><tr><td/><td>GAN (Çekişmeli Üretici Ağ)</td><td/><td/><td/></tr><tr><td/><td>Transformer Mimarisi</td><td/><td/><td/></tr><tr><td/><td>Difüzyon Mimarisi</td><td/><td/><td/></tr><tr><td/><td>Büyük Ölçekli Dil Modelleri</td><td/><td/><td/></tr><tr><td/><td>Görsel Üreticileri</td><td/><td/><td/></tr><tr><td/><td>Ses İşleme Modelleri</td><td/><td/><td/></tr><tr><td>2. TEMEL OPERASYONLAR</td><td>Gradio ile Hızlı Prototipleme</td><td>6 SAAT</td><td>YÜZ YÜZE</td><td>Bu modülde öğrenciler, kendi geliştirdikleri uygulamalarda üretken yapay zeka teknolojilerinini gücünden faydalanırken kullanacakları temel operasyonları öğrenirler. Bu modül, iki kısımdan oluşmaktadır. Birinci kısımda, Gradio ile hızlıca web uygulaması yayınlama süreci öğrenilir. Öğrencilerin farklı çerçeve ve programlama dilleriyle yapacakları geliştirme süreçlerini yönetmek mümkün olmayacağından, eğitim süresince tüm geliştirmeler Gradio ile yapılacaktır. Üretken Yapay Zeka ekosisteminde herhangi bir demoyu sergilemek için endüstri standardı olarak kullanılan Gradio üzerinden öğrencilerin HuggingFace ekosistemiyle de tanışması sağlanır. İkinci kısımda, üretken yapay zeka teknolojilerinin gücünden faydalanmak için ihtiyaç duyulan 7 temel etkileşim ve bu etkileşimleri etkin biçimde gerçekleştirebilme becerisi ele alınacaktır.</td></tr><tr><td/><td>Metin Üretme</td><td/><td/><td/></tr><tr><td/><td>Sohbet Etkileşimi</td><td/><td/><td/></tr><tr><td/><td>Resim Üretme</td><td/><td/><td/></tr><tr><td/><td>Sesten Metne Dönüştürme</td><td/><td/><td/></tr><tr><td/><td>Metinden Sese Dönüştürme</td><td/><td/><td/></tr><tr><td>3. PROJE 1: VOICEBRUSH \nGERÇEK ZAMANLI PROJE GELİŞTİRME OTURUMU \n(ONLINE)</td><td>Sesli Çizim Uygulamasının Bileşenleri ve Akış Diyagramı</td><td>6 SAAT</td><td>ONLINE</td><td>Bu modülde öğrenciler, sıfırdan başlayarak ilk üretken yapay zeka projelerini geliştirecekler. Eğitmenin liderliğinde, gerçek zamanlı bir geliştirme süreci yürütülür. Süreç boyunca problemin alt bileşenleri birer birer çözülerek ilerlenir. Oluşan hatalar veya teknik zorluklar oturum esnasında çözülür. Her öğrenci, uygulamanın asgari isterlerini yerine getiren bir ürün çıkarmakla sorumludur. Buna ek olarak her öğrenci, uygulamasını özelleştirebilir, farklı yetenekler kazandırabilir. Birinci proje olarak “VoiceBrush” isimli uygulama geliştirilir. Bu uygulama, kullanıcıdan aldığı sesli komutlar veya yüklenen ses dosyalarında yer alan tariflerden yola çıkarak özgün bir görsel oluşturur. Böylece bir “sesle çizim” şablonu hayata geçirilmiş olur.</td></tr><tr><td/><td>Geliştirme Ortamı ve Paketlerin Hazırlanması</td><td/><td/><td/></tr><tr><td/><td>Ses İşleme Bileşenlerinin Entegrasyonu</td><td/><td/><td/></tr><tr><td/><td>Resim Üretme Bileşeninin Entegrasyonu</td><td/><td/><td/></tr><tr><td/><td>Prompt Zenginleştirme Katmanının Yazılması</td><td/><td/><td/></tr><tr><td/><td>Test ve Yayınlama</td><td/><td/><td/></tr><tr><td>4. LANGCHAIN KÜTÜPHANESİ</td><td>Prompt Şablonları</td><td>6 SAAT</td><td>YÜZ YÜZE</td><td>Bu modülde öğrenciler, üretken yapay zeka geliştiricileri için pek çok temel işlem ve entegrasyonu bir araya toplayan bir açık kaynak kütüphane olan LangChain ile çalışmayı öğreneceklerdir. Bu kütüphaneye özgü programlama yapıları ve sınıflar öğrenildiğinde daha kompleks üretken yapay zeka projeleri geliştirmek mümkün olacaktır.</td></tr><tr><td/><td>Büyük Dil Modelleriyle Bağlantı</td><td/><td/><td/></tr><tr><td/><td>İşlem Zincirleri</td><td/><td/><td/></tr><tr><td/><td>Özetleme Zinciri</td><td/><td/><td/></tr><tr><td/><td>Rafine Etme Zinciri</td><td/><td/><td/></tr><tr><td/><td>Boyut Daraltma Zinciri (Map Reduce)</td><td/><td/><td/></tr><tr><td/><td>Soru-Cevap Zinciri (Retrieval QA)</td><td/><td/><td/></tr><tr><td>5. PROJE 2: VIDCHAT \nGERÇEK ZAMANLI PROJE GELİŞTİRME OTURUMU \n(ONLINE)</td><td>Youtube API Kullanımı</td><td>6 SAAT</td><td>ONLINE</td><td>Bu modülde öğrenciler, ikinci üretken yapay zeka projelerini geliştirecekler. Eğitmenin liderliğinde, gerçek zamanlı bir geliştirme süreci yürütülür. Süreç boyunca problemin alt bileşenleri birer birer çözülerek ilerlenir. Oluşan hatalar veya teknik zorluklar oturum esnasında çözülür. Her öğrenci, uygulamanın asgari isterlerini yerine getiren bir ürün çıkarmakla sorumludur. Buna ek olarak her öğrenci, uygulamasını özelleştirebilir, farklı yetenekler kazandırabilir. İkinci proje olarak “VidChat” isimli uygulama geliştirilir. Bu uygulama, kullanıcının belirlediği bir konuya dair çevrimiçi videoların bulunması, transkripte edilmesi, vektöre dönüştürülmesi ve daha sonra kullanıcının video içeriğiyle sohbet edebilmesi üzerine kuruludur. Böylece bir “multimedya ile sohbet” şablonu hayata geçirilmiş olur.</td></tr><tr><td/><td>Metin Bölümleme</td><td/><td/><td/></tr><tr><td/><td>Serialize Veri Kaydetme</td><td/><td/><td/></tr><tr><td/><td>Retriever Mekanizması</td><td/><td/><td/></tr><tr><td/><td>Soru-Cevap Zinciri</td><td/><td/><td/></tr><tr><td>6. BELLEK GENİŞLETME VE OTONOM AJANLAR</td><td>Refine Zinciriyle İteratif Bellek Genişletme</td><td>6 SAAT</td><td>YÜZ YÜZE</td><td>Bu modülde öğrenciler, iki önemli konu başlığında kazanım elde edeceklerdir. İlk olarak büyük ölçekli dil modellerinin kısa süreli bellek kapasitelerini (bağlam pencerelerini) genişletmek için kullanılan yöntemler ele alınacak bunlardan en yaygın olanlarıyla ilgili uygulama yapılacaktır. İkinci kısımda ise otonom olarak aksiyon planı yaparak harekete geçebilen yapay zeka ajanlarının çalışma prensipleri ele alınacak ve ReAct tipinde bir ajan uygulaması gerçekleştirilecektir.</td></tr><tr><td/><td>Vektör Veri Tabanları ile Bellek Genişletme</td><td/><td/><td/></tr><tr><td/><td>Otonom Ajan Tipleri</td><td/><td/><td/></tr><tr><td/><td>LangChain Ajanları ve Araçları</td><td/><td/><td/></tr><tr><td/><td>Google Arama Motoru ve Wikipedia Kullanan Ajan Uygulaması</td><td/><td/><td/></tr><tr><td>7. İNCE AYAR UYGULAMALARI (ONLINE)</td><td>Zero-Shot, Few-Shot, Retrieval Augmentation ve Fine-Tuning Farkı</td><td>6 SAAT</td><td>ONLINE</td><td>Bu modülde öğrenciler, yapay zeka modelleri için ince ayar (fine-tuning) işleminin kapsamını ve büyük ölçekli dil modellerine nasıl ince ayar uygulayabileceklerini öğreneceklerdir. İnce ayar uygulamaları, spesifik bir alanda başarım oranı artırılmış model varyantları üretmeye olanak sağlar. Öğrencilerin ilerleyen dönemde üst düzey üretken yapay zeka çalışmaları yapabilmeleri için ince ayar uygulamalarına yönelik kavrayış ve deneyim sahibi olmaları büyük önem arz etmektedir.</td></tr><tr><td/><td>İnce Ayar Uygulamalarında Sınırlılıklar ve Maliyet</td><td/><td/><td/></tr><tr><td/><td>GPT-3 İle İnce Ayar Uygulaması</td><td/><td/><td/></tr><tr><td>8. AÇIK KAYNAK MODELLER VE YERELDE ÇALIŞMA</td><td>Model Performansı İçin Benchmark ve HF Leaderboard</td><td>6 SAAT</td><td>YÜZ YÜZE</td><td>Bu modülde öğrenciler, ticari lisanslı modellere ek olarak açık kaynak üretken yapay zeka modellerini öğreneceklerdir. Bu modellerin güçlü ve sınırlı yanlarını öğrenerek kıyaslayabilmeyi ve gerekli hallerde yerelde veya self-hosted olarak bu modelleri nasıl koşturabileceklerini öğreneceklerdir.</td></tr><tr><td/><td>Başlıca Açık Kaynak Modeller: Llama, Stable Diffusion, Falcon, Whisper</td><td/><td/><td/></tr><tr><td/><td>Yerelde Çalışma Gerekçeleri: Bağımlılık, Hassas Veri, Özelleştirilebilirlik</td><td/><td/><td/></tr><tr><td/><td>Yerelde Çalışmanın Sınırlılıkları: Donanım, Maliyet, Model Performansı</td><td/><td/><td/></tr><tr><td/><td>Yerelde LangChain ile GPT4All Uygulaması</td><td/><td/><td/></tr><tr><td>9. PROJE 3: DATAEXPLORE\nGERÇEK ZAMANLI PROJE GELİŞTİRME OTURUMU\n(ONLINE)</td><td>Code Interpreter ve Claude 2 ile Veri Keşfi</td><td>6 SAAT</td><td>ONLINE</td><td>Bu modülde öğrenciler, üçüncü üretken yapay zeka projelerini gerçekleştirecekler. Eğitmenin liderliğinde, gerçek zamanlı bir geliştirme süreci yürütülür. Süreç boyunca problemin alt bileşenleri birer birer çözülerek ilerlenir. Oluşan hatalar veya teknik zorluklar oturum esnasında çözülür. Her öğrenci, uygulamanın asgari isterlerini yerine getiren bir ürün çıkarmakla sorumludur. Buna ek olarak her öğrenci, uygulamasını özelleştirebilir, farklı yetenekler kazandırabilir. Üçüncü proje olarak “DataExplorer” isimli uygulama geliştirilir. Bu uygulama, kullanıcının yüklediği bir veri dosyasının (.csv) dil modeli tarafından incelenmesi ve bir ajan yardımıyla, doğal dilde sorulan sorulardan yola çıkarak verinin özetlenmesi, gruplanması, filtrelenmesi ve belirli analizlerin yapılması üzerine kuruludur. Böylece bir “doğal dilde veri inceleme” şablonu hayata geçirilmiş olur.</td></tr><tr><td/><td>Yapılandırılmış Verinin Dil Modellerine Tanıtılması</td><td/><td/><td/></tr><tr><td/><td>LangChain CSV Ajanı</td><td/><td/><td/></tr><tr><td/><td>Veri Keşfi İçin Prompt Şablonları</td><td/><td/><td/></tr><tr><td/><td>Veri Keşfi Senaryosu İçin İyi Uygulama Örnekleri</td><td/><td/><td/></tr><tr><td>10. KULLANIM SENARYOLARI VE GÜVENLİK</td><td>Başarılı Üretken Yapay Zeka Uygulama Örnekleri</td><td>6 SAAT</td><td>YÜZ YÜZE</td><td>Bu modülde öğrenciler, iki kısımda çalışacaktır. Öncelikle üretken yapay zeka teknolojileriyle geliştirilmiş başarılı uygulama örnekleri incelenecek ve bunların bileşenleriyle bu eğitim kapsamında ele alınan yapı taşları arasında bağlantı kurulacaktır. İkinci kısımda ise üretken yapay zeka teknolojileriyle ilgili yasal durum, güvenlik boyutu ve etik kullanım konuları ele alınacaktır. Katılımcıların eğitim sonunda, yapay zeka teknolojileriyle sorumlu biçimde uygulama geliştirme ve aksiyonlarının sonuçlarına dair kestirimde bulunabilme yetkinliği kazanması amaçlanmaktadır.</td></tr></table>